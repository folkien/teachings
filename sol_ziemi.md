Cel : Pokazanie że ewangelizacja wypływa z życia duchowego (relacji).
Motywacja : 
Fragment : Mt 5, 13 - 16

Zadania uczniów
13Wy jesteście solą ziemi. Lecz jeśli sól straci swoją właściwość, czym się ją posoli? Nie nadaje się do niczego, chyba tylko na wyrzucenie i podeptanie przez ludzi. 14Wy jesteście światłem dla świata. Nie może się ukryć miasto położone na górze. 15Nie zapala się też lampy po to, by ją schować pod garncem, lecz stawia się ją na świeczniku, żeby świeciła wszystkim, którzy są w domu. 16Tak też niech świeci wasze światło dla ludzi, aby widzieli wasze dobre czyny i chwalili waszego Ojca, który jest w niebie.
Wy jesteście solą ziemi. 
Ja i ty jesteśmy solą ziemi.  My Kościół. Bardzo konkretnie sprecyzowana grupa docelowa. Nie kto inny, nie inna religia, inna grupa społeczna. Niezastępywalna misja, pochodząca od Boga dana Kościołowi.  Ziemi czyli tego świata.
    • Sól oczyszcza - np chwasty posypane solą giną. Oczyszcza ten świat.
    • Sól konserwuje - wyciąga wode z warzyw i hamuje rozwój drobnoustrojów. Konserwuje to co dobre.
    • Sól daje smak - nawet nie tyle że go daje, ale podkreśla i uwydatnia smak potraw, np nie wyobrażamy sobie frytek bez soli. Sól podkreśla smak tego świata, bo świat ma smak, ale może się wydawać nijaki.
Lecz jeśli sól straci swoją właściwość, czym się ją posoli?
Czy my jako Kościół mamy tą właściwość? Czy jako @SNELubecko mamy tą właściwość? czy może ją rozmyliśmy? (..)
Mocno mnie przeorał ten tekst jak go czytałem, bo dla mnie ta sól bierze się z życia duchowego. I widzę też w sobie, że brakuje mi ducha. Jak takie naczynie, w którym mogłoby być więcej soli. Więcej Ducha.
A jeśli prowadzisz innych, a nie masz Ducha w sobie to gdzie ich poprowadzisz? Do czego?
(..)Ślepy ślepego nigdzie nie zaprowadzi. 
Albo jeśli prowadzisz innych, a nie masz motywacji to jak ich zmotywujesz?
(..) Przecież tylko zapalony może zapalać innych.

Skąd brać ten smak życia, sól? 
Świadectwo : Kurs Błogosławieni.
    1. Jechałem na kurs w Luty i właśnie się tak czułem, jak puste naczynie. Rozczarowanym trochę życiem, swoimi decyzjami, firmą itd.
    2. W czasie kursu moje serce się napełniło. Odnowiło
    3. Wróciłem do tego samego życia, tej samej rodziny, firmy, domu, stanu konta (no może trochę mniejszego bo płaciłem za kurs), ale to się zmieniło to moje serce. Nowa sól. I jak jest nowa sól, to to wszystko co stare nabrało nowego smaku. Ale zmiana była wewnatrz.
       
Przykład : I kiedy tak myśle o tym jak Bóg odnawia serce to myślę o Spowiedź Świętej. Że on tej soli nie reperuje, nie czyści, nie dosypuje po troszeczce,  tylko zabiera to co było i daje  serce nowe. Nowa krauza. Pełna. (..)
I całe szczęście że jest On, który daje serce nowe. Bo w Ew Marka  9, 49 mówi :
"Bo każdy ogniem będzie posolony." Mk 9,49 
I to On jest tym który soli ogniem. 

Nie nadaje się do niczego, chyba tylko na wyrzucenie i podeptanie przez ludzi. 
To nie Bóg wyrzuca sól, to nie kościól wyrzuca zepsutą sól, ale ludzie. Ci którzy są z boku, patrzą. Dla nich kościół bez Ducha, nie ma wartośći. Nie pociąga, nie wydaje się być użyteczny. Kościół sprowadzony do moralnośći doktryny jest dla świata przeszkodą.
Przykład. W 2022 wyszła piosenka POST Dawida Podsiadło, która dla wielu była atakiem na Kościół. Ale jaki kościół, kościół hipokryzji?

Czemu o tym mówię? Bo jesteśmy w cyklu o ewangelizacji i jeśli nie masz Ducha w sobie, nie masz tej soli, to jak kogoś zewangelizujesz? Jak Go pociągniesz do Jezusa?

"Dzieje się tak, ponieważ «społeczeństwo technologiczne zdołało pomnożyć okazje do przyjemności, lecz nie przychodzi mu łatwo doprowadzić do radości»" EG 7, Franciszek
Pomnożyliśmy przyjemnośći, kulinarne (wchodzisz sklep kuchne świata), mnóstwo kanałów TV, youtube najciekawsze treści świata, gry komputerowe, wirtualna rzeczywistość, muzyka spotify, wakacje lecisz gdzie chcesz. To wszystko świat ma, ale brakuje mu radości.
    • Bo można codziennie doswiadczać przyjemności, ale nie mieć radości.
    • Można prowadzić życie ubogie, ascetyczne, biedne wręcz, ale posiadać radość.
To co możesz dać światu to radość wynikając z Twojej relacji z Panem. Ale co zrobisz jak jej nie masz? Jak pociągniesz?
"Każdy chrześcijanin jest misjonarzem w takiej mierze, w jakiej spotkał się z miłością Boga w Chrystusie Jezusie. Nie mówmy już więcej, że jesteśmy «uczniami» i «misjonarzami», ale zawsze, że jesteśmy «uczniami-misjonarzami»." EG 120

Wy jesteście światłem dla świata. 
Niezastępywalna misja, pochodząca od Boga dana Kościołowi.

    • Światło pokazuje prawdziwy wygląd rzecz (ciemny pokój i latarka),
    • Światło zmiena atmosferę,

Przykład. Światło pochodzi od Pana (Jezus jest światłem). Jak masz świecę, to nie jest tak że ona sama się zaświeciła, któs to musiał zrobić z zewnątrz.

Nie może się ukryć miasto położone na górze. 
Kto wie jaka jest wysokość położenia Lubecka? (295 mnpm).
Czy widać Lubecko z Lublinca? Czy widać Lubecko z Kochcic? Czy widać Lubecko z Lisowic?
Czy da się ukryć w jakiś sposób Lubecko? (pomysły)

Miasto świeci dla tych, którzy są na zewnątrz. 
Nie bój się zajmować miejsce publiczne.

Nie zapala się też lampy po to, by ją schować pod garncem, lecz stawia się ją na świeczniku, żeby świeciła wszystkim, którzy są w domu. 
Gdy czytałem ten tekst to myślałem o lampie elektrycznej, dopiero po chwili dotarło do mnie że lampa w tamtych czasach to bardziej lampa oliwna, więc taka z knotem. Mam tutaj taką lampę/świecę. Co się stanie jeżeli ją włoże teraz pod garnek?
(...) 
Nie po to Cię Bóg zapala, abyś zaraz stracił ten ogień. Zgasł. Ale po to byś ciągle go miał i świecił dla innych. 
Nie po to Cię Bóg zapala, abyś schował się w izolacji, samotnośći, ciemności, ale byś był dla innych. W relacjach. We wspólnocie.
Nowe Życie/Alpha to był start dopiero, teraz masz świecić dla innych. Służyć.

Ostatnią rzeczą jaką wielu chrześcijan powinno dziś robić, jest uczęszczanie na jeszcze jedną grupę domową. Oni już znacznie więcej wiedzą niż stosują w żyicu. Tym czego najbardziej potrzebują jest doświadczenie nabywane w służbie, w której mogą rozwinąć swoje duchowe mięśnie.
R.Warren, "Życie świadome Celu"

Zauważcie, że w tym wersie jest dom i są domownicy. Dla mnie Dom to też kościół, a domownicy to wspólnota wierzących. W tym domu jest świecznik, gdzie stawiamy tych którzy świecą. Np w Kościele mamy kult świętych, tych którzy świecili swoim zyciem, aby ich naśladować i inspirować się. Ale na świeczniku też jest miejsce dla żyjących, duszpasterze, biskupów, liderów, i jest też twoje miejsce na świeczniku, które Bóg dla Ciebie przygotował abyś świecił dla innych. 
Czy jesteś na tym miejscu? Czy może zgasło twoje światło i miejsce jest puste? (..)

zawsze trzeba pamiętać, że pierwsze słowo, prawdziwa inicjatywa, prawdziwe działanie pochodzi od Boga, i tylko wtedy, gdy włączamy się w tę Bożą inicjatywę, tylko gdy usilnie prosimy o tę Bożą inicjatywę, my również możemy stać się – z Nim i w Nim – ewangelizatorami» EG 112, Franciszek
Świadectwo : Spotkanie odpowiedzialnych Maj, przekonanie "Jeżęli wy nie będziecie wołać to kamienie wołać będą". Przekonanie on że to Bóg pierwszy pragnie głoszenia Ewangelii, że to jest w Jego sercu i bardzo bardzo szuka On osób, które odpowiedzą na to Jego pragnienie.

Logo SESA
    • Krzyż w centrum, Jezus w centrum
    • Krzyż św. Andrzeja po skosie,
    • Cztery części, cztery ewangelie, bo Jezus Słowo jest w centrum głoszenia
    • 3 ramiona, Ke, Ka, Ko
    • Kolor : Złoty, bo wiele jest misji w kościele, ale jedna jest ta złota, najważniejsza "Idźcie na cały świat i głoście Ewangelię wszelkiemu stworzeniu" - pociąg do Florencji
Wiele jest misji w Kościele, ale czy masz czas na tą najważniejszą, na tą która jest w sercu Boga?

Tak też niech świeci wasze światło dla ludzi, aby widzieli wasze dobre czyny i chwalili waszego Ojca, który jest w niebie.
-> Przykład. Byłem w Gąskach, latarnia 51,10 m n.p.m. wys światła. Czynna. Latarnia pokazuje niebezpieczeństw nawigacyjnych (mielizny, rafy) lub zmian linii brzegowej lub oznaczają wejścia do portów morskich.
-> Aby świecić, trzeba mieć światło w sobie.
Przykład. Mam teraz 35 lat, nawróciłem się 17 lat temu. Gdy patrzę po latach na duchowość to widzę, że to się sprowadza do bardzo prostej zasady. Tego co mówi Paweł w liście do Rzymian. Że albo prowadzisz życie w duchu, albo w ciele. Albo się modlisz i masz sól w sobie, albo nie masz. Albo płonie Twoje światło, albo nie płonie.
A kiedy prowadzisz życie w duchowe to wtedy się dzieją Boże rzeczy, bo Bóg  inspiruje, bo Bóg daje nowe pomysły. Jedyne co należy zrobić, kiedy daje natchnienie to być posłusznym.
Świadectwo. Konferencja SITK
    1. Praktycznie w dzień wyjazdu na wczasy zaproszono mnie na konferencje SITK do Poznania (też jako mówce). Nie chciałem sobie mieszać wakacji z pracą, ale przez cały pobyt na wczasach czułem jakieś wewnętrzne przynaglenie. Jakby Duch Święty mnie tam zapraszał.
    2. Stwierdziłem że bedę posłuszny. Widzałem że w niespodziewany sposób dużo rzeczy się układa, łącznie z tym że mogę tam pojechać wracajc po drodze bo to jest tego samego dnia. Zarejestrowałem się i ostatniego dnia urlopu zrobiłem prezentacje.
    3. Przyjechaliśmy, powiedziałem, dobry czas. Widziałem że Bóg sie zatroszczył. I obiad otrzymaliśmy i dzieci miały co robić i obok był park rozrywki i jak uczestnicy konferencji weszliśmy tam za darmo i dzieci miały przedłużenie wakacji. Naprawdę byłem zaskoczony jak wiele rzeczy się poukładało. Zobaczymy jakie jeszcze owoce biznesowe przyniesie ten czas, narazie kilka niezobowizaujacych rozmów i wiecej rozgłosu.
    4. Modlić się, rozeznawać, a potem być posłusznym.

Ewangelizacja, to nie tylko wielkie eventy, misje parafialne, kurs Nowe Życie, kurs Alpha. Dla mnie ewangelizacja to przede wszystkim bycie człowiekiem duchowym każdego dnia. Bycie solą ziemi. Wnoszenie wartości i stylu życia Królestwa Bożego tam gdzie mieszkam i pracuje. Tego Ci, życzę, żebyś miał światło w sobie i świecił dla innych jak latarnia w Gąskach.

Zdanie kluczowe : Być światłem dla świata.
­