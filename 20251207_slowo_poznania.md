# Wstęp

*Pytanie : Na kursie prawo jazdy, ile godzin teorii potrzeba, aby zastąpić praktykę, czyli jazdy próbne?*
(..) 

Dokładnie. I tak samo jest z tym o czym bedę dzisiaj mówił, czyli z charyzmatami. Więc jeśli nie wejdziesz
naprawdę w służbę, prowadzenie modlitwy, prowadzenie śpiewu, modlitwę wstawienniczą, głoszenie czy bycie animatorem, 
to niestety, ale ten wykład może być tylko piękną teorią. Z ciekawymi przykładami, pięknym świadectwami, ale.. tylko teorią.

W naszej książce M.Zieliński mówi :

> Dary aktywują się również w miejscu posługi. (..) Ludzie często mówią, że nie mają żadnego charyzmaty albo że nie wiedzą, jaki mają - 
> a ja im wtedy odpowiadam "W piątek po południu idziemy na ulicę ewangelizować, chodź sprawdzisz jaki masz."
Marcin Zieliński, s. 65 "Rozpal Wiarę"

Wniosek : Dzisiaj będzie taki czas na praktykę, zachęcam w czasie Uwielbienia (moment ciszy), ale również po grupce dzielenia (pyt 2. pomódl się za kogoś)

# Zachęta

> Ludzie mówią mi często, że nie słyszą Bożego głosu. Prawda jest jednak taka, że Bóg mówi do nas regularnie, każdego dnia, ale my
> często jesteśmy rozregulowani i nie umiemy wyłapać tych momentów, ani rozpoznać poruszenia w duchu. Czasem, spodziewając się 
> wielkiego grzmotu z nieba, bagatelizujemy ten cichy głos wewnątrz nas.
Marcin Zieliński, s. 57 "Rozpal Wiarę"

W tym nauczaniu chciałbym pomóc Ci odkryć, że Duch Święty mówi do Ciebie częściej niż o tym myślisz. I, że czasem myśli, odczucia,
jakieś wyobrażenia, które masz mogą pochodzić od Niego. I mogą być darem dla drugiego człowieka. 

## Skąd się to w ogóle bierze?

## Duch Święty już w ST działa

Zuzanna była oskarżona przez dwóch starców o cudzołóstwo. Była niewinna, ale nie miała świadków i została skazana na śmierć. Gdy szła na śmierć i 
modliła się o wybawienie, wtedy nagle

*Pan wysłuchał jej głosu. I gdy prowadzono ją na śmierć, Bóg wzbudził świętego ducha w młodym mężczyźnie o imieniu Daniel. Zawołał on donośnym głosem: „Ja nie jestem winny jej krwi!”. Wszyscy zwrócili się w jego stronę, mówiąc: „Co znaczą słowa, które wypowiedziałeś?”. On stanął przed nimi i powiedział: „Czy aż tak niemądrzy jesteście, Izraelici! Skazaliście tę córkę Izraela bez dochodzenia i nie mając pewności? Wracajcie do sądu, bo oni fałszywie zeznali w jej sprawie”.* 
Dn 13, 44-49 PAU

Daniel był młodzieńcem (generalnie się nie liczył, tylko raczej starsi Izraela). Dzięki interwencji Ducha Świętego Daniel otrzymał poznanie prawdy i mądrość by zadać odpowiednie pytania dwóm starcom (pytanie o miejsce schadzek i drzewo) (charyzmat i dar).

Czujecie to? Słowo poznania może uratować rozprawę sądową. Duch Święty może w czasie rozprawy zstąpić i pozwolić odkryc prawdę! Nie chciałbym 
tego testować (bo nie chciałbym mieć rozprawy), ale jeżeli czegoś takie doświadczas, to zobacz co może zrobić Duch Święty!
My się chyba musimy modlić za naszych sędziów, żeby Duch Święty w nich działał!

> Świadectwo. Skok Stefczyka, Syndyk, rozprawa. Pojawił się człowiek, który nam pomógł odwołanie. Błaha sprawa o 150zł.

W ST Duch Święty działał punktowo – w prorokach, sędziach, królach, w wybranych osobach i na określony czas.
Jednak w ST prorok Joel zapowiedział coś zupełnie nowego!

*Jl 3,1 PAU "A po tym wszystkim wyleję mojego Ducha na każde stworzenie. Będą prorokować wasi synowie i wasze córki, starcy wasi będą mieli sny, a młodzieńcy - widzenia."*

Ducha Świętego który działa w życiu zwykłych ludzi, w zwykłych sytuacjach. W Twoim życiu w Twoich sytuacjach.
Bóg będzie się komunikować ze swoim ludem bezpośrednio, a nie tylko przez pośredników (jak w ST).

## W NT słowa tej obietnicy wypełniły się w Dniu 50-tnicy

To, o czym mówię, wypełniło się w dniu 50-tnicy. Ten sam cytat z proroka Joela, przytacza wtedy św. Piotr , gdy języki ognia zstąpiły na apostołów i wszyscy zaczęli mówić różnymi językami. 

*Dz 2,17-18 PAU "I stanie się w ostatnich dniach, mówi Bóg, wyleję z mego Ducha na wszelkie ciało, a wasi synowie i wasze córki będą prorokować, wasi młodzieńcy będą widzieć widzenia, a wasi starcy będą mieć sny. Także na moich sług i na moich służebnicach wyleję w tych dniach z mego Ducha, i będą prorokować. (..) 34 Wyniesiony na prawicę Boga, otrzymał od Ojca obietnicę Ducha Świętego i zesłał Go, 34 jak to sami widzicie i słyszycie."*

Przykładem `słowa poznania` w DZ jest historia Ananiasza i Szawła.

*Dz 9,10-12 „W Damaszku był pewien uczeń imieniem Ananiasz. Pan przemówił do niego w widzeniu: «Ananiaszu!» A on odpowiedział: «Oto ja, Panie». Pan zaś powiedział do niego: «Wstań i idź na ulicę Prostą, i zapytaj w domu Judy o Szawła z Tarsu; oto bowiem modli się i widzi w widzeniu męża imieniem Ananiasz, który wchodzi i kładzie na niego ręce, aby przejrzał».”*

Ananiasz dostaje słowo dotyczące innej osoby. Czego się dowiedział? (..)
– imię osoby,
– miejsce,
– aktualny stan duchowy („modli się”),
– i to, co Bóg chce zrobić (uzdrowienie wzroku).

To jest słowo poznania. 

Świadectwo : Na zjeździe RCA W Łodzi, modliliśmy się wstawienniczoa za siebie. Modliłem się nad 1 dziewczyną, której nie znałem.
W czasie modlitwy zobaczyłem obraz "ogródek z kwiatami, białe płotki, ona szczęśliwa" oraz drugi "małe przytulne pomieszczenie, ona klęczy przed
otwartą Biblią, czyta, przed nią stoi Jezu i jej objaśnia." Okazało się, że mieszka PN-WSCH Polski i jeździ tam do takiej małej miejscowości na
adoracje, bierze ze sobą Biblię i modli się, czyta ją z Jezusem. Tam też są takie ogródki mi potwierdza.
Ja jej nie znałem i nie wiedziałem co te obrazy mogą znaczyć. Po prostu byłem posłuszny i jej przekazałem to, co zobaczyłem.

Naszą reakcją na słowo poznania powinno być posłuszeństwo. Ananiasz wstaje i idzie, a wtedy dzieje się cuda - otwierają się oczy Szawła.
Gdy jesteśmy posłuszni, to wtedy dzieją się cuda.

Ananiasz zanim wyjdzie do Szawła, to się boi, dyskutuje z Bogiem, ma swoje obawy. To pokazuje, że Duch Święty nie odbiera wolności 
ani rozumu – zawsze możemy go nie posłuchać, zawsze możemy go zignorować. Zachęcam by tego nie robić. :)

# Słowo poznania = Czym jest?

To konkretna informacja, którą Duch Święty przed nami odkrywa. Może dotyczyć

- stanu serca,
- o sytuacji,
- o potrzebie,
- o miejscu, gdzie Bóg chce działać (np. uzdrowienie, przebaczenie, decyzja).

Sama nazwa wskazuje **"poznanie"** czyli Bóg coś objawia, daje Ci coś zrozumieć. 
Może być odbierane  :

- myśl (tekst)
> Przykład. Edyta, uzdrowienie z bólu głowy, słowo poznania Marcina z Czerwca.

- obraz,
> Już było.
  
- odczucie fizycznym lub emocjonalnym (np. ciepło, ucisk, lekkość).
> Przykład. Modlitwa za Madzię w czasie kursu Abraham o uzdrowienie nóg, żylaki. Naprawdę to były jedne z pierwszych moich modlitw wstawienniczych
> z życiu, więc młody bez doświadczenia. I nagle poczułem fizyczne ciepło w łydkach.


- myślą jako przekonanie/wrażenie (coś mi się wydaje że..),
> Przykład. Czasem nie mamy nic konkretnego ale tylko delikatne przekonanie np o kierunku prowadzenia modlitwy.

> Przykład. Prowadzenie uwielbienia.
Modlitwę uwielbienia się odkrywa. W czasie prowadzenia uwielbienia, tak naprawdę objawia się w trakcie, kolejny krok. Bóg odsłania kolejny motyw, kolejny krok. Czasem przychodzimy z jakimś nastawieniem, czasem z jakimś planem, czy przekonaniami z dnia. To wszystko jest ważne, ale jeszcze ważniejsze jest co Bóg mówi teraz! Mogą być pomocne te myśli, ale jeśli tu i teraz przychodzi nowe natchnienie, to powinnieneś za Nim pójść.


## Mamy się starać o dary duchowe (posłuszeństwo Bogu przejawia się przez szukanie Jego woli i darów duchowych)

*1Kor 14, 1 PAU "Starajcie się o miłość, ale ubiegajcie się też o dary duchowe, zwłaszcza o dar prorokowania."*

Dlaczego św. Paweł tak mocno zachęca, żebyśmy starali się o dary duchowe? (..)
Bo bez działania Ducha Świętego Kościół bardzo szybko staje się tylko `instytucją`, a chrześcijaństwo – zbiorem zasad (moralność). 

Dlatego jeżeli chcesz widzieć odnowione parafie, ludzi których życie się zmienia, zmiane społeczeństwa poprzez zmiane życia jednostek
to potrzebujemy nadzwyczajnego działania Ducha Świętego. Potrzebujemy charyzmatów. *Im większa misja przed Tobą, tym bardziej potrzebujesz łaski.*

Charyzmaty nie są po to, żeby inni mówili `patrz jaki on/ona jest duchowa`.
One dzieją się dlatego, bo Bóg chce coś zrobić w życiu innej osoby. Chce to zrobić przez Ciebie.

1. Więc jeśli jakieś przekonanie, myśli Ci przyjdzie w czasie modlitwy, to podziel się. Zaryzykuj.
2. Jeśli jednak, nie - to nie wymyślaj na siłę. Bądź posłuszny - jak trzeba to mówisz, a jak nie to nie mówisz.

# Modlitwa o słowo poznania

*Duchu Święty, proszę Cię, byś teraz przyszedł i by moc uzdrawiania, czynienia wspaniałych rzeczy, która jest w Tobie, została potężnie udzielona tym, którzy o to proszą. Przyjdź do głodnych serc i udziel im swojego namaszczenia. Niech dar słowa poznania będzie uwolniony, byśmy lepiej słyszeli, czuli, widzieli i stali się jeszcze doskonalszymi narzędziami w Twoich rękach. Duchu Święty, przyjdź teraz. Prosimy!*


## Pytania do dzielenia

1. Czy w twoim życiu objawiają się charyzmaty? Jakie?
2. Czy potrzebujesz modlitwy? (modlitwa całej grupki wstawiennicza)
