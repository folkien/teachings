

## Już w ST Bóg mówił przez obrazy, znaki i słowa


## Bóg już w ST zapowiedział że tak będzie

Jl 3,1 PAU "A po tym wszystkim wyleję mojego Ducha na każde stworzenie. Będą prorokować wasi synowie i wasze córki, starcy wasi będą mieli sny, a młodzieńcy - widzenia."

*Przykład. Daniel był młodzieńcem (generalnie się nie liczył, tylko raczej starsi Izraeala) gdy sądzona była Zuzanna. Dzięki interwencji Ducha Świętego Daniel otrzymał mądrość, aby rozpoznać prawdę i zadać odpowiednie pytania dwóm starcom, o miejsce/drzewo pod którym Zuzanna spotykała się z kochankami. (Dn 13,45-46 PAU)* - Możemy to porównać do młodzieńca na zebraniu wiejskim w remizie, gdzie cała wieś jest przeciwko komuś, a on 1 osoba ratuje sytuację.


## W dniu 50-tnicy w NT wypełniły się te słowa

Dz 2,17-18 PAU "I stanie się w ostatnich dniach, mówi Bóg, wyleję z mego Ducha na wszelkie ciało, a wasi synowie i wasze córki będą prorokować, wasi młodzieńcy będą widzieć widzenia, a wasi starcy będą mieć sny. Także na moich sług i na moich służebnicach wyleję w tych dniach z mego Ducha, i będą prorokować."

## Mamy się starać o dary duchowe (posłuszeństwo Bogu przejawia się przez szukanie Jego woli i darów duchowych)

1Kor 14, 1 PAU "Starajcie się o miłość, ale ubiegajcie się też o dary duchowe, zwłaszcza o dar prorokowania."


Ale nie kosztem miłości. św. Paweł mowi

1Kor 13, 1-3 PAU "Gdybym mówił językami ludzi i aniołów, a miłości bym nie miał, stałbym się jak miedź brzęcząca albo cymbał brzmiący. Gdybym miał dar prorokowania i znał wszystkie tajemnice i posiadał wszelką wiedzę, a także miał wiarę taką, że góry przenosić bym mógł, a miłości bym nie miał, niczym jestem. Gdybym rozdał na jałmużnę cały mój majątek, a ciało swoje wydał na spalenie, a miłości bym nie miał, nic mi to nie pomoże."

*Świadectwo. Szukam Boga i nie zastanawiam się nad tym jaki mam aktualnie charyzmat, ani też się nie nakręcam na żaden konkretny. Miłość jest ważniejsza. Charyzmaty objawiają się jak roślina czy drzewo, po prostu naturalnie kwitniesz w Bożej obecnośći i zaczynają się pojawiać pierwsze owoce. Jest ich więcej,stają się powtarzalne, inne osoby zaczynają je zauważać. Wtedy mówimy o tym że wspólnota widzi i rozeznaje że szczególnie objawia się w tobie dany charyzmat. Co nie znaczy że inne też się nie mogą pojawiać.*

*Przykład. Objawia się umnie często słowo poznania gdy uwielbienie lub modlitwa wstawiennicza. Natomiast charyzmat "tłumaczenia języków" to może raz czy dwa razy w moim życiu się pojawił. Więc możemy rozeznać/stwierdzić/potwierdzić, że te mam, co nie przeczy innym. Nie ograniczamy Ducha Święty, które może działać jak chce.* 



## Wszystkie słowa i znaki należy rozeznawać 

1J 4, 1 PAU "Umiłowani, nie wierzcie każdemu duchowi, lecz rozeznawajcie duchy, czy są od Boga, gdyż wielu fałszywych proroków pojawiło się na świecie."

Antyprzykład. Słowem poznania może skrzywdzić kogoś, szczególnie jeśli jest wypowiadane :
- z przekonaniem - "to jest od Boga", "jestem pewny", "Bóg tak mówi",
- w autorytecie - co to znaczy mieć autorytet? Np. wstawiennik ma autorytet względem osobny omadlanej. Animator względm uczestnika grupy. Głoszący względem słuchaczy, czy lider względem wspólnoty. Sam boleśnie się o tym przekonałem, gdy byłem liderem. Pamiętam jak zwróciłem się do kogoś z uwagą, koretką czy żeby coś poprawić. Powiedziałem to tak zwyczajnie, ale ta osoba odbrała to bardzo mocno, bo powiedział to lider. Zrozumiałem wtedy, że sama Twoja posługa dodaje ciężaru Twoim słowom, więc trzeba tym bardziej być łagodnym i uważnym gdy się mówi. Sam autorytet sprawi, że twoja słowa będą 2x cięższe.

Dlatego zawsze mówimy "wierzę, że",  lub pytamy "Czy coś Ci mówi ten obraz? Wydaje mi się że może być dla Ciebie?".

