Świadectwo kurs Jan
1. Przed kursem Jan miałem trudny czas w wierze i w życiu wspólnoty. Pierwsze 3,5 roku we wspólnocie SNE Wrocław, były dla mnie trudne. Z jednej strony czułem, że duchowo się rozwijam i poznaje Boga. Z drugiej strony, nie potrafiłem tam znaleźć miejsca dla siebie, posługiwałem głównie układając krzesła przed/po spotkaniu, czy rozkładając sprzęt muzyczny. Następnie byłem kilka razy w ekipie kursów, ale ciągle nie wiedziałem czy to miejsce dla mnie. W takim stanie jechałem na kurs Jan w 2012 r do Bystrej.

2. Kurs był dla mnie trudny, musiałem stanąć w prawdzie o sobie, o tym jaka jest moja wiara i czy rzeczywiście idę za Jezusem, czy może idę za tłumem? W połowie kursu było mi bardzo trudno i poprosiłem dwie osoby z ekipy o modlitwę wstawienniczą. W czasie modlitwy Bóg zabrał moje frustracje i napełnił moje serce pokojem. Osoby posługujące otrzymały wtedy również Słowo od Boga które zapisałem i do dziś przechowuje. Słowo które trafiło wtedy prosto w moje serce, w to na jakim byłem etapie i czego potrzebowałem. (nie czytać całego)
 
	Proroctwo Kurs Jan Lipiec 2012
	Sławku nie spiesz się tak bardzo, nie gnaj tak przed siebie, na wszystko przyjdzie czas i pora. Nie próbuj wydawać za wcześnie owoców, ciesz się tym co jest teraz i przeżywaj to jak najlepiej. Widzę, obraz małego kwiatu który rośnie i w przyszłości to będzie wielkie drzewo, które wyda owoce i będzie mocne. Bóg przygotował wielkie rzeczy dla Ciebie i na wszystko przyjdzie czas, być może już na tym kursie, ale nie spiesz się Sławku. Jeżeli za szybko będziesz rosnąć w górę, to twoja łodyga będzie cieńka i się złamie. Musisz dać czas na wzrost a kiedyś to będzie silny pień. Widzę piękny kwiat, który jest jeszcze zamknięty, ale przyjdzie czas, że rozkwitnie. Bóg przygotował wielkie rzeczy, ale musisz być  cierpliwym.
	Bóg pokazał mi, że powinienem być jak dziecko, wrócić do tej pierwotnej miłości, którą Go kochałem, bym trwał jak Jan u Jego boku, czuwając i patrząc w oczy mistrza.  
	Amen.	
3. Po tej modlitwie dalsze przeżywanie kursu było dla mnie odkrywaniem miłości do Boga na nowo. Odkryłem jakie jest pragnienie Jezusa, ale przede wszystkim odkryłem, że jestem na dobrej drodze. W czasie jeden z modlitw zrozumiałem, że SNE to moja droga i że bedę to robił do końca mojego życia. Bardzo się na to ucieszyłem i po powrocie z kursu jeszcze bardziej zangażowałem się w SNE i tak mija mi w tym roku 11 lat. Dziś stwierdzam, że jestem sześliwy żyjąc tym stylem życia, styl życia ucznia i ewangelizatora.
4. Bóg mnie wtedy zaskoczył i odpowiedział na wątpliwości, które były w moim sercu. Wierzę, że na tym kursie On chce mówić do twojego serca i odpowiedzieć na pytania, wątpliwości które dzisiaj masz. Zachęcam Ciebie, abyś dał Mu szansę.

Koinonia 
- czyli "nie rób samemu". Nie chodzi o bycie gwiazdą ewangelizacji, nie chodzi o bycie przodownikiem pracy. Ewangelizujemy we wspólnocie.
- czyli, dbamy o relację. Nie unikam małej grupy, świetuję razem (św. Andrzeja, może ślub). Pojadę na wyjazd wspólnotowy, nie jestem tylko nakręcony, charyzmaty, głoszenia, taki konsument duchowy, ale liczy się dla mnie drugi człowiek. 
- czyli umiem pomóc, przyjść posprzątać
Czy żyjesz tym charyzmatem? 

Karisma
- można robić Alpha, pokazać film, dać jeść, pogadać, ale co jeżeli zabraknie Ducha Świętego? - sól której nie może zabraknąć
- rozpoznawać swój charyzmat i nim posługiwać,
- nie tylko suche głoszenie, ale trafiające do serca, żeby nasze nauczania nie były tylko akademickie, intelektualne,

Kerygmat
- dla mnie to ciągłe przełamywanie siebie, ciągłe wychodzenie ze strefy komfortu. 
- może niektórych rozczaruje, ale jeśli chcesz być w tej wspólnocie, to będziesz do tego ciągle zapraszany. Do przełamywania siebie. To jest trudne zadanie, są łatwiejsze wspólnoty.
- Nawet jeżeli podobają Ci się nasze modlitwy, czy nauczania, to nie chodzi tutaj o fakultatywne wykłady. Chodzi o stawanie się uczniem/misjonarzem Jezusa, 

Pociąg do Florencji
Myślałem, jaki powinien być mój pierwszy oficjalny list na „Platformie komunikacji” i postanowiłem przedstawić profil Szkoły Ewangelizacji świętego Andrzeja, jej charyzmatu i misji.
W ciągu tych 30 lat dynamicznego rozwoju, przechodziliśmy przez różne etapy i nosiliśmy różne nazwy.
Kiedy Szkoła powstała w 1981 roku, została ochrzczona „Szkołą Apostołów” i prowadziła tylko jeden kurs, który obecnie nazywa się: „Paweł: formacja ewangelizatorów”, oparty na mojej pracy doktorskiej napisanej w Instytucie Lumen Vitae w Brukseli. Od tego czasu, jego postać zmieniała się według form odnowy charyzmatycznej.
W 1986 roku włączyliśmy się w projekt „Ewangelizacja 2000”, w którym nasze działanie rozszerzyło się na poziomie Kościoła. Kiedy wyszliśmy z tego projektu w 1993 roku, dołączyliśmy do ojca Emiliano Tardifa M.S.C. i ojca Ricardo Argañaraza pod nazwą KE-KA-KO, która wyrażała trzy filary naszej pracy: KErygma, KArisma i KOinonía. Ta zmiana rozszerzyła naszą wizję i otworzyła nowe granice i horyzonty.
Po dwóch latach w Rzymie, i ponaglani szybką ekspansją naszej szkoły kerygmatycznej, nazwaliśmy ją „Szkołą Ewangelizacji świętego Andrzeja”, która szuka Piotrów, którzy będą głosić, służyć i kochać Jezusa bardziej i lepiej od nas.
Podczas tego procesu, doceniając odważne wsparcie wielu współpracowników, których serce biło w jednym rytmie z naszymi, odczuwaliśmy stałą presję ze strony wielu osób, które zamiast rozumieć naszą drogę, chciały zatrzymać nas w paradygmatach tradycyjnych. Inni chcieli zmienić cel i treść kursów. Pewne autorytety religijne naciskały mnie w sprawie poprawienia wizerunku Szkoły, a inne nie rozumiały naszego specyficznego charyzmatu. Przy różnych okazjach, proszono nas o przyjęcie schematu doktrynalnego i katechetycznego wraz z programem formacji opartym na Katechizmie Kościoła Katolickiego. Na różnych areopagach chciano, aby szkoła była źródłem awansu społecznego, centrum teologii czy seminarium liturgicznym. Chociaż wszystkie te kolory wchodzą w skład tęczy Szkoły, jej tożsamość została dokładnie określona w ciągu tych 30-tu lat: formować nowych ewangelizatorów kerygmatycznych do Nowej Ewangelizacji.

Wszystko to złożyło się na stworzenie naszego Projektu Pastoralnego, Programu Formacji i organizacji logistycznej. Aby wyrazić te aspekty, posłużę się historią, którą przeżyłem na dworcu w Mediolanie:
Kiedy czekałem na mój pociąg odjeżdżający do Florencji, przewijało się przez stację wiele pociągów i ludzi jadących w różnych kierunkach, spotkałem przyjaciół i znajomych, którzy podróżowali po Włoszech. Jeden z nich zaproponował mi: – Może pojechałbyś z nami do Wenecji? Odpowiedziałem po prostu: – Mój pociąg jedzie do Florencji. Inny zaprosił mnie w Dolomity i potem do Cortina d´Ampezzo, żeby wypocząć. Odpowiedziałem ponownie: – Mój pociąg jedzie do Florencji. Pewne małżeństwo poprosiło mnie, abym pojechał z nimi do Pizy, ponieważ chcieli zobaczyć sławną krzywą wieżę. Powiedziałem im: – Mam już bilet do Florencji. Najbardziej kusząca propozycja padła ze strony pewnego kapłana, który jechał do Neapolu, aby przemierzyć drogę świętego Pawła, którą odbył podczas swojego pierwszego rzymskiego uwięzienia. Nawet chciał pokryć wszystkie koszty, jeśli zdecydowałbym się mu towarzyszyć. Nie wahając się ani sekundy, stanowczo odpowiedziałem: – Mój pociąg jedzie do Florencji. Pewna zakonnica powiedziała mi, żebym lepiej udał się do Rzymu, centrum katolicyzmu, ale odpowiedziałem jej bez wykrętów: – Mój pociąg jedzie do Florencji. Ostatni zapytał mnie: – Po co jedziesz do Florencji? Lepiej zostań tutaj w Mediolanie i zobacz Ostatnią Wieczerzę Leonarda i Duomo, arcydzieło sztuki gotyckiej. Pokazałem mu bilet: – Kupiłem już bilet do Florencji. Nie mogę zostać tutaj. Muszę jechać dalej. Jadę do Florencji. Każdy z moich przyjaciół wsiadł do swojego pociągu, w kierunku, który wybrał. Ja zaś wsiadłem do mojego, bez przesiadek, do samej Florencji.

Ta historia streszcza naciski z przeszłości, aby zmienić cele i treści Szkoły Ewangelizacji świętego Andrzeja, jest również wskazówką na dzisiaj i na przyszłość:

„Ten pociąg jedzie do Florencji” oznacza, że misja Szkoły Ewangelizacji świętego Andrzeja jest jasna i ostateczna: Formować nowych ewangelizatorów do Nowej Ewangelizacji. Są inne pociągi, aby kształcić teologów, działaczy duszpasterstw i nauczycieli seminariów. Nasz pociąg jedzie do Florencji.
„Ten pociąg jedzie do Florencji” oznacza nasz Program Formacji z 21 kursami. Nie jesteśmy uniwersytetem zajmującym się wszystkimi tematami wiary katolickiej. Nie. Tą pracę wykonują lepiej inne instytucje. Nasz pociąg jedzie do Florencji. Nie obsługujemy wszystkich pól pracy duszpasterskiej, lecz formujemy ewangelizatorów do pracy na każdym polu duszpasterskim.
„Ten pociąg jedzie do Florencji” dowodzi, że nie jesteśmy supermarketem, gdzie znajdzie się wszystko, lecz, że tutaj, w Szkole Ewangelizacji świętego Andrzeja, można znaleźć to, co najlepsze na polu praktycznej ewangelizacji kerygmatycznej.
„Ten pociąg jedzie do Florencji” potwierdza, że mamy już rozwiniętą metodologię aktywno-uczestniczącą. Nasz pociąg nie podąża torami metodologii scholastycznej czy magistralnej, lecz uczeń staje się uczestnikiem, który uczy się ewangelizować ewangelizując.
„Ten pociąg jedzie do Florencji” daje do zrozumienia, że nie utożsamiamy się z żadnym ruchem kościelnym, lecz służymy wszystkim. Nasz wymiar jest eklezjastyczny. Służymy Ewangelii, czy lepiej, Jezusowi Ewangelii, jako Kościół i w Kościele, w komunii z jego Pasterzami.
„Ten pociąg jedzie do Florencji” ukazuje dwie szyny naszego toru: Po pierwsze, duszę naszego Projektu: KErygma, KArisma i KOinonía, po drugie, organizację logistyczną, z jednym Biurem Międzynarodowym z Dyrektorem Międzynarodowym, wspomaganym przez Radę i wiele Biur Krajowych.
„Florencja” oznacza dla nas ustanowienie Królestwa Bożego poprzez głoszenie i życie Ewangelią naszego Pana Jezusa Chrystusa. Naszą duchowością jest Ewangelia, a naszym jedynym wzorem życia i służby jest Jezus z Nazaretu, Syn Maryi. Duszą Szkoły jest Słowo Boże, czy lepiej mówiąc Jezus-Słowo.

Nasza Florencja określona jest w trzech zdaniach Biblijnych:
- Jeremiasz: Uwiodłeś mnie, Panie, a ja pozwoliłem się uwieść.  
  Wychodzimy od osobistego spotkania z Jezusem żyjącym i nie możemy przestać mówić o tym, co widzieliśmy i słyszeliśmy.
- Jezus: Idźcie i głoście Dobrą Nowinę całemu stworzeniu.  
  Katolik, który nie ewangelizuje, nie jest godzien nosić tego chwalebnego imienia. Oznacza to, że nie został zewangelizowany, tylko udzielono mu sakramentów.
- Paweł: Dla mnie żyć to Chrystus.
Biada mi, jeśli bym nie ewangelizował, biada mi, jeśli bym nie formował ewangelizatorów i biada mi, jeśli bym nie formował formatorów ewangelizatorów.
Jeszcze, zanim papież Jan Paweł II wskazał drogę Nowej Ewangelizacji, my już szliśmy w tym kierunku. Z tego powodu, dzisiaj, bardziej niż kiedykolwiek, możemy zapewnić: „Ten pociąg jedzie do Florencji”.
Jeśli ktoś chce jechać de Neapolu, Rzymu czy Turynu, wyjeżdża tam wiele pociągów z serca Kościoła. Jest różnorodność charyzmatów i misji w Ciele Chrystusa i Szkoła świętego Andrzeja jedzie do Florencji. Nie jesteśmy jedynym środkiem transportu, atestowaną stacją kolejową, lecz jesteśmy pociągiem bezpośrednim, bez przesiadek, bez zatrzymania i bez skręcania, ze szczególnym charyzmatem, który określa profil naszej tożsamości.
Nasze powołanie jest prorockie i musimy zapłacić cenę wyboru kierunku, nie jesteśmy wyrobnikami, którzy całą noc zarzucają sieci z tej samej strony. Bycie oryginalnymi i twórczymi, przełamuje tradycyjne paradygmaty. Nie jest to łatwe, ale jest emocjonujące, ponieważ jest to uczenie się chodzenia po wodzie.

Zapraszamy wszystkich, którzy czują się wezwani, aby wsiedli do naszego pociągu, abyśmy jadąc odbywali drogę w tym samym kierunku, w tym samym rytmie i z tym samym entuzjazmem. Witamy wszystkich, którzy zechcą pojechać do Florencji, utożsamiając to miasto z naszą misją i naszym charyzmatem. Nie jesteśmy, ani lepsi, ani gorsi od innych, po prostu jesteśmy różnymi członkami Ciała Chrystusa. Ten pociąg jedzie do Florencji. Szkoła Ewangelizacji świętego Andrzeja jest już rzeczywistością w świecie ewangelizacji. Otrzymujemy pomoc i dziękujemy za wszelkie uczestnictwo w drodze do Florencji. Jednak, jeśli inni czują się na siłach ułożyć inne tory i stworzyć inny kierunek, mogą wsiąść do innego pociągu, bo „ten pociąg jedzie do Florencji”.
